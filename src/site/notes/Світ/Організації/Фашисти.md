---
{"dg-publish":true,"permalink":"/Світ/Організації/Фашисти/"}
---

#Організації

### Введення
Фашисти, відомі також як фаша, традиціоналісти, лоялісти чи націоналісти, – це праворадикальні авторитарні реакціонери, які сповідують біологічний детермінізм, расову перевагу та етнодержавність. Ідеологічно вони спираються на спадщину [[Світ/Місто/Ревашоль\|Сюзеренітету Ревашолю]] та [[Світ/Невинності/Невинність\|Невинності]] [[Світ/Невинності/Франконеґро\|Франконеґро]]. Від часів [[Світ/Події/Передстолітня Революція\|Передстолітньої Революції]] фашизм був придушений [[Світ/Організації/Моралістський Інтернаціонал\|Моралістським Інтернаціоналом]] і роздрібнений на окремі фракції в межах національних кордонів, хоча деякі держави досі дотримуються його основ.
### Ідеологія
У глобальному масштабі фашисти вважають себе спадкоємцями правління [[Світ/Невинності/Франконеґро\|Франконеґро]] – [[Світ/Невинності/Невинність\|Невинності]] мілітаризму й об’єднувача рабських територій у нації. Його наступницю, [[Світ/Невинності/Долорес Дей\|Долорес Дей]], вони сприймають як надто м’яку через її небажання підкорювати інші культури, хоча багато хто з них і досі визнає її авторитет та підкоряється правлінню Невинностей. Фашизм відкидає інтернаціоналізм і ставить націю понад усе, тому його форма змінюється залежно від країни.

У [[Світ/Місто/Ревашоль\|Ревашолі]] фашисти ностальгують за часами Сюзеренітету, коли країна була потужною колоніальною державою, яка впливала на [[Світ/Держави/Самара/Сафре\|Сафре]], [[Світ/Ізоли/Самара\|Самару]], [[Світ/Ізоли/Іільмараа\|Іілмараа]], [[Світ/Держави/Інсулінде/Семенин\|Семенин]], [[Світ/Держави/Мунді/Супрамунді/Супрамунді (субконтинент)\|Супрамунді]] та [[Світ/Держави/Мунді/Супрамунді/Сараміріза\|Сарамірізу]]. З приходом до влади Філіпа III Марнотрата – який розтринькав національну скарбницю на розкіш – королівська родина Ревашолю занепала, поступаючись силі зростаючого [[Світ/Організації/Комуністи\|комуністичного руху]]. Останнім проєктом монархії стала Операція Ікейра під керівництвом короля Ґійома, яка силою об’єднала народи, відомі як племена Ікейра, під ревашольським стягом. Після цього Ґійом утік з країни, залишивши свого небожа Фрісселя останнім сюзереном. Попри поразку Фрісселя від комунарів, фашисти й досі шанують його та Ґійома, так само як і залишки королівської армії.

У сучасному Ревашолі, що перебуває під владою [[Світ/Держави/Коаліція Націй\|Коаліції Націй]], фашисти бачать джерело соціальних проблем у так званій «культурній війні», де традиційні й природні цінності нібито руйнуються через расову рівність, гендерну рівність, гомосексуальність і вживання наркотиків. Причини цього занепаду, за фашистською логікою, різноманітні й часто суперечливі – від світової змови, яку нібито курує держава [[Світ/Ізоли/Сеол\|Сеол]], до повернення соціалізму, інтерізолярних подорожей, імміграції та расового змішування. Вирішення фашисти вбачають у відновленні сильної націоналістичної держави, яка керується моральними принципами чоловіків домінантної раси.

Хоча деякі фашисти відкрито висловлюють свої переконання, багато хто надає перевагу таємним символам і знакам, щоби розпізнавати одне одного. Це можуть бути фрази, як-от «Ласкаво просимо до Ревашолю», іноді вимовлені з твердим «К» у [[Світ/Держави/Мунді/Оксидент/Веспер\|веспертинському]] акценті, або ж предмети на кшталт кухля з жовтолицем або серії книжок про Людину з Гьєльмдалля. Деякі з них вірять у древню фашистську магію, яка начебто дозволяє повернути час назад, хоча така віра загалом вважається марґінальною. Семенинські супремасисти – крайня течія расових теоретиків, які після занепаду Оксидентальної гаплогрупи B4 (так званої «раси-сендвіч-з-шинкою») вважають народи Аеропагу й Семенин наступними кандидатами на культурне панування. У своїх «доказах» вони спираються на псевдонаукові теорії – френологію, краніометрію, а також на утримання сім’я.
### Партії та організації.  
У [[Світ/Місто/Ревашоль\|Ревашолі]], за чутками, існують гільдії – стародавні об’єднання робітників, які охороняють спадщину та досвід і приймають до себе лише за запрошенням. Гільдія далекобійників і Візників нібито забезпечує своїм членам захист як від [[Світ/Організації/РГМ/Ревашольська Громадянська Міліція\|Ревашольської Громадянської Міліції]], так і від насильства з боку мафії.

У [[Світ/Ізоли/Мунді\|Мунді]], в [[Світ/Держави/Мунді/Меск\|Конфедеративній Республіці Меск]] – одній із найбільших країн за площею, – відбувся зсув у крайній правий бік, що зробило її вигнанцем на світовій арені. Тамтешні петрофашисти співпрацюють із конституційною монархією та відомі контрабандою важкого пального до [[Світ/Держави/Мунді/Оксидент/Мессіна\|Мессіни]], нігілістичним націоналізмом, насильством, експансіонізмом і створенням численних виразів та понять ненависті.