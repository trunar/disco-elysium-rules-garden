---
{"dg-publish":true,"permalink":"/Світ/Організації/Профспілка Портових Робітників/"}
---

#Організації

Профспілка Портових Робітників, також відома як Профспілка Дебардерів (Докерів), – це організація в [[Світ/Елізіум\|Елізіумі]].
### Передумови
Профспілка Портових Робітників – це профспілка працівників порту в Мартінезі, Ревашоль, очолювана [[Світ/Люди/Еврарт Клер\|Еврaртом Клером]] і представляє портових робітників терміналу B [[Світ/Місто/Мартінез/Великий Ревашольський Індустріальний Порт\|Великого Ревашольського Індустріального Порту (ВРІП)]]. Її було засновано в '31, попри перешкоди з боку [[Світ/Держави/Коаліція Націй\|Коаліції]] та її [[Світ/Організації/РГМ/Ревашольська Громадянська Міліція#Акт Надзвичайних Ситуацій\|Акта Надзвичайних ситуацій]], що стало величезним досягненням для робітників. Відтоді вона ініціювала три великі страйки, досягнувши значних поступок у перших двох: оплату понаднормових і медичне забезпечення, надане [[Світ/Організації/Вайлд Пайнс\|Вайлд Пайнс Ґруп]].

Третій страйк, розпочатий у грудні '50, був набагато амбітнішим – він передбачав вимоги щодо місць у раді директорів головного оператора порту. Рух, що вирізнявся вимогами, які компанія називала "безглуздими", привернув увагу по всьому [[Світ/Місто/Ревашоль\|Ревашолю]]. Щоб забезпечити страйкарів, профспілка збирала гроші з місцевого бізнесу на харчі та необхідні речі на час страйку. Однак [[Світ/Люди/Джойс Месьє\|Джойс Месьє]], представниця компанії Вайлд Пайнс, заявила, що насправді кошти надходили з наркотрафіку профспілки.

Після двох місяців страйку без зміни вимог Вайлд Пайнс змінила свого попереднього переговорника, пана Ґомона, повністю припинивши комунікацію з керівництвом профспілки. На його місце в [[Світ/Місто/Мартінез/Мартінез\|Мартінез]] прибула Джойс Месьє, одна з найбільш довірених осіб компанії, разом із "охоронним підрозділом". Ця група складалася з висококваліфікованих корпоративних найманців із Приватної Військової Компанії [[Світ/Організації/Кренель\|Кренель]] і лише погіршила ситуацію між профспілкою та компанією після того, як командир загону Елліс Кортенаєр почав щовечора з’являтися у [[Світ/Місто/Мартінез/Кружляння-в-Лахмітті\|Кружлянні-в-Лахмітті]], чіпляючись до відвідувачок і провокуючи бійки.

Проте Вайлд Пайнс не знала, що профспілка була готова до такого розвитку подій: спеціальний підрозділ Еврарта з моменту прибуття Джойс тримав її під пильним наглядом. Знаючи, що використання ПВК схилить громадську думку на бік профспілки, Еврaрт Клер сподівався організувати захоплення порту, перетворивши термінал B на незалежне підприємство під контролем профспілки. Завдяки неофіційним перемовинам із усіма ключовими клієнтами ВРІП, профспілка могла би запропонувати конкурентні контракти на заміну послуг Вайлд Пайнс, а нова енергія, що надходила з колективної власності, забезпечила би покращення оборотності. Ця нова структура також змогла би відновити втрачені контракти через "масове транспортування хімікатів" (тобто наркотиків), що раніше заборонялося Вайлд Пайнс, а також залучити на свою сторону всі профспілки Ревашолю.
### Законна та незаконна діяльність
Профспілка вважається де-факто владою в [[Світ/Місто/Мартінез/Мартінез\|Мартінезі]] – вона діє на спірній території між Відділами [[Світ/Організації/РГМ/Відділ 41\|41]] та [[Світ/Організації/РГМ/Відділ 57\|57]], які постійно намагаються перекласти відповідальність за патрулювання району один на одного.

Участь Профспілки в наркотрафіку через Мартінез є відкритою таємницею – навіть для власників порту – сировина надходить через термінал від постачальників у [[Світ/Ізоли/Самара\|Самарі]] й прямує до лабораторій у кварталі [[Світ/Місто/Джемрок/Джемрок\|Джемрок]].
### Тактика
Профспілка, яку часто порівнюють із мафіозною організацією, фактично виконує роль уряду в [[Світ/Місто/Мартінез/Мартінез\|Мартінезі]] – це зумовлено як політикою невтручання Ревашольської адміністрації під контролем [[Світ/Держави/Коаліція Націй\|Коаліції]], так і відсутністю ефективної поліцейської присутності з боку Відділів [[Світ/Організації/РГМ/Відділ 41\|41]] та [[Світ/Організації/РГМ/Відділ 57\|57]]. Задля підтримання порядку в районі Профспілка застосовує низку тактик: зокрема, використовує Хлопців Гарді як неформальний поліцейський загін для вирішення суперечок, придушення злочинності й підтримки порядку, а також організовує страйки проти [[Світ/Організації/Вайлд Пайнс\|Вайлд Пайнс Ґруп]], щоб покращити умови праці та життя докерів.

Втім, за зовнішнім фасадом Профспілки ховаються менш доброчесні дії. Ще від моменту заснування вона діяла в умовах суттєвих обмежень через [[Світ/Організації/РГМ/Ревашольська Громадянська Міліція#Акт Мандрівників\|Акт Мандрівників]], але остаточну свою форму набула після того, як брати Клер захопили контроль над виборами майстра у 30-х. Вони організували вбивство попередньої майстрині Тіфен Голлі, після чого стали єдиними, хто обирається на цю посаду, чергуючи її між собою після завершення строків. Брати також звинувачуються у розкраданні коштів, а їхня корупція добре відома навіть всередині Профспілки – утім, більшість докерів, здається, це влаштовує.