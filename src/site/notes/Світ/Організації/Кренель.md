---
{"dg-publish":true,"permalink":"/Світ/Організації/Кренель/"}
---

#Організації

Кренель – це [[Світ/Держави/Мунді/Оксидент/Ораньє\|ораньєзький]] воєнний підрядник, раніше відомий як Корпус Фармації та Давнвелл, що виконує функції жорсткого силового інструмента інтересів капіталістів Оран'є. Компанія регулярно змінює назву, аби приховати незручні факти, зокрема звірства, вчинені під час [[Світ/Держави/Інсулінде/Семенин\|Семенинського]] конфлікту. Водночас вона не змінює своїх методів: забезпечує найманців найсучаснішим спорядженням, зокрема керамічною бронею Fairweather T-500, а потім випускає їх на мирне населення.

Працівники Кренелю підпорядковуються військовій ієрархії та мають надзвичайну свободу дій у вирішенні ситуацій – аж до каральних операцій проти цивільного населення у відповідь на смерть свого співробітника, артилерійських обстрілів незахищених сіл тощо. У '51 році Кренель утримував понад тисячу контрактників і був лише однією з багатьох компаній на службі великих конгломератів, як-от [[Світ/Організації/Вайлд Пайнс\|Вайлд Пайнс Ґруп]]. Щоб знизити витрати, компанія поступово нарощує насильство: спершу надсилає загін із чотирьох, якщо це не спрацьовує – двадцятку з гелікоптером, а потім і сотню. Проте є межі, і керівництво може зупинити ескалацію, якщо це здаватиметься вигідним.